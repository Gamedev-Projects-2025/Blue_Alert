<div dir='rtl' lang='he'>

## מהות המשחק
במשחק הזה אתם תשבו על כסאו של ראש ממשלת ישראל ותתמודדו מול תשעה חזיתות - ירדן, מצרים, עזה, יו"ש, לבנון, סוריה, עיראק, תימן ואיראן. בכל סיבוב של המשחק תוכלו לקבוע ולשנות את המדיניות שלכם בנוגע לכל אחת מהחזיתות - האם לבצע פעולה דיפלומטית, פעולה מודיעינית, פעולה צבאית, או אף פעולה כלל. כל החלטה שתבצעו, בנוגע לכל חזית, תהיה בעל השלכות להמשך המשחק. המטרה שלכם - לשמור על ביטחון ישראל בתקופת כהונתכם ולהבטיח שהוא ישמר גם שנים קדימה.

המשחק מיועד כרגע לפיתוח על המחשב האישי

---


## רכיבים רשמיים

ענו על השאלות הבאות לגבי הרכיבים הרשמיים של המשחק
(החליפו את הטקסט של השאלות בתשובות שלכם).

המחישו את התשובות שלכם בעזרת ציורי-מסך.

### 1. שחקנים

בשלב הנוכחי, המשחק מיועד לשחקן יחיד.
המשחק מיועד לשחקנים בגיל 14+, המתעניינים בגיאו-פוליטיקה, דיפלומטיה, או משחקי סימולציה בכללי. 
לא דרוש ניסיון מוקדם כלשהו - פשוט שחקו ותהנו. עם זאת, כישרון בניהול ופיקוד יכולים לעזור מאוד במשחק.

### 2. יעדים

היעד - לשמור על בטחון ישראל ועל יחסי חוץ טובים לאורך 4 שהות כהונתך כראש ממשלה.
כל סבב הוא בעצם חודש שלם שבו ההחלטות שלך משליכות על העולם ומשפיעות על המדינה. בכל סיבוב יכולה לעלות בעיה חדשה - מתיחות בגבול, איום מדיני, איום דיפלומטי וכד'.
אם תשכילו לנהל את המדינה נכון ולהציע פתרונות נכונים לבעיות שעולות - תוכלו להשלים את ארבע השנים בשלווה והצלחה. אחרת - העם עלול למרוד בך ולגרום להדחתך ולבחירות.
במקרה הקיצוני שבו אתה נותן לכוח לשגע אותך ולהפציץ את כל העולם - אתה יכול אפילו להיתפס על ידי קואליציה בינלאומית ולהיזרק לכלא!


### 3. תהליכים

בתחילת המשחק יוצגו לשחקן התהליכים הנוכחיים במזרח התיכון - המצב הרגיש בגבולות והלחץ הדיפלומטי על ישראל. לאחר מכן העוזר של ראש הממשלה יפנה לשחקן ויודיע לו שיש לו הרבה עבודה כראש ממשלה. מכאן השחקן בעצם יכול להבין בגדול את מטרת המשחק ויכול להיקשר אליו כאשר הוא מבין שהוא בתפקיד משמעותי.

תהליך הליבה הוא בעצם הסבבים שמייצגים חודשים בעולם המשחק, ובהם נעשים כל ההחלטות וההתמודדויות עם האירועים הרלוונטים. השחקן יחליט עם העכבר על מגוון פעולות שמוצעות לו בתפריט הראשי - באיזו חזית להתעסק כרגע, איזו פעולה לבצע, לכמה זמן, באיזו אינטנסיביות ובאיזו דרך (דיפלומטית/צבאית/מודיעינית)

המשחק מסתיים, במקרה הטוב, בתום כהונת השחקן כראש ממשלה, לאחר שהצליח במשימתו להגן על ישראל.
במקרה הרע בו השחקן נכשל במשימה, המשחק יגמר ברגע שממשלתו תיפול, או כאשר הוא ייעצר על ידי יישויות בינלאומיות בעוון פשעי מלחמה.

### 4. חוקים

החוק הבינלאומי, קשרי החוץ של המדינה וההשלכות הצבאיות למהלכים הם אלה שיגבילו את השחקן.
כאשר המדינה בהנהגתך תתחיל לעבור על חוקים בינלאומיים, האו"ם ובתי המשפט הבינלאומיים יתחילו לפעול נגדך ונגד המדינה, ולכן יש להיזהר בצעדיך.
נוסף על כך, פעולות כנגד אינטרסים או בקשות של בעלי ברית יכולות לפגוע ביחסי החוץ של ישראל עם בעלי הברית האלה, מה שעלול לגרום להן להגביל את הסיוע הצבאי/הכלכלי שלהן.
פעילות צבאית לא נכונה וללא אסטרטגיה מתאימה עלולה לגרום למפלה בקרב, הצתת מלחמה והפסדה. לכן יש לתקוף בצורה נבונה (ולא למשל לתקוף את מצרים סתם ככה כי בא לי)


### 5. משאבים

המשאבים יהיו כמובן כלכלה, חיילים רגליים, מטוסי קרב, ספינות קרב, טנקים, נשק וכדומה.
ניצול וניהול נכון של המשאבים יעזרו לשחקן לשמור על בטחון המדינה - בין אם באמצעות הרתעה, בין אם באמצעות הסכמי שלום ובין אם באמצעות פעולות צבאיות.
הכוח הצבאי והכלכלי של המדינה ישתנו בהתאם לפעולותיך. למשל, תוכל לבקש מבעלות בריתך סיוע כספי בזמן מלחמה וכך לשמור על הכלכלה, או לחלופין פעילות בניגוד לאינטרסים של בעלי הברית יכול לפגוע בסיוע שלהם.
הדבר נכון גם עבור סיוע צבאי, אבל כאן גם החלטות לא נכונות יכולות לגרום להשלכות בעייתיות יותר, שכן הפסדים בקרבות עלולים לפגוע ביכולות הצבאיות של המדינה ופגיעה בהיקף הלוחמים, הטנקים והמטוסים. עם זאת, ניהול נכון של המלחמה יכול לסייע במוטיבציה לגיוס בקרב האנשים ולחזק את המצב הצבאי.
שני הדרכים קשות להשגה, ולרוב תצטרכו לג'נגל בין פעולות כדי להבטיח את המצב הטוב ביותר האפשרי (למשל, אם תחליטו לבצע פעולה שבעלי הברית לא יאהבו זה עלול לפגוע ביחסים ביניכם ובסיוע הכלכלי, אבל יעזור דווקא בגיוס ובחיזוק הצבא).
סדרך הכוח של האמצעים הצבאיים וסטטוס המצב הכלכלי יהיו גלויים לשחקן בצד המסך בכל רגע נתון.

### 6. עימותים
העימותים העיקריים במשחק יהיו כמובן הפעולות והשלכותיהן - האם לתקוף, מי לתקוף, איך לתקוף, איך לשמר את סדר הכוח הצבאי והיציבות הכלכלית, איך לפעול כאשר תוקפים אותך ועוד. כל אלה הן דילמות בין השחקן לעצמו ובין השחקן למערכת, במטרה להבין מה דרך הפעולה המתאימה ביותר בעיני השחקן.


### 7. גבולות
הגבולות יהיו בעצם גבולות ישראל - המפה בעצם תתמקד בארץ ישראל ובמדינות הסובבות אותה ושם יתקיים המשחק. עשויה להיות גם קפיצה קטנה למפרץ ולשטח של איראן, עיראק או תימן.
המידע יהיה מאוד מונגש לשחקן שכן כל האינטרציות והפעולות הצבאיות של השחקן יופיעו על המפה עצמה, כך שיוכל להבין בדיוק מה קורה ואיפה.

### 8. תוצאות
התוצאות האפשריות הן השלמת קדנציה מוצלחת, השלמת קדנציה בטוחה, השלמת קדנציה מאכזבת, השלמת קדנציה כושלת, הדחה מהתפקיד, ועמידה לדין בינלאומי (בסדר יורד מהאפשרות הכי טובה לאפשרות הכי גרועה)
הצותאה תלויה בכשרון, שכן נקיטת פעולות טובות יובילו לתוצאות טובות בלי שום בעיה. זה הכל עניין של קבלת החלטות.

---

## סקר שוק

כדי למצוא משחקים דומים שאלתי את Chat-GPT את השאלה הבאה:
is there a simulation game where you take charge as a country leader and try to balance its foreign affairs and military relations?
הוא נתן לי רשימה של כמה משחקים, ומהם בחרתי את השלושה שנראו הכי דומים ומתאימים למשחק שלנו.

Geopolitical Simulator: Power & Revolution:
https://www.power-and-revolution.com/news.php
![image](https://github.com/user-attachments/assets/2361de2e-f1be-4da6-ae01-4eeab9584480)
המשחק הזה נוטה יותר לצד הדיפלומטי, כאשר אתה יכול לייצר יחסים עם שגרירים ממדינות מסויימות ולשכנע אותם להיות בעדך או לעצור אותם מלהיות נגדך (אתה יכול אפילו לשחד חלק מהם). המשחר שלנו יהיה שונה בכך שהוא ייתן יותר דגש גם על החלק הצבאי.

Hearts of Iron IV:
https://www.paradoxinteractive.com/games/hearts-of-iron-iv/about
![ss_242abc1c2ca21f7d8694ba8d9239d8944217b29f 1920x1080](https://github.com/user-attachments/assets/4d5501d2-4555-4465-a79f-a7e00828dacb)
המשחק הזה הוא יותר בקטע של מעצמות השואפות לכבוש שטחים ולהילחם ביניהן, ופחות על החלק הדיפלומטי. המשחק שלנו יהיה שונה בכך שהחלק הדיפלומטי ישחר בו תפקיד יותר וגדול, וגם בכך שהוא יהיה יותר מציאותי לעולם שלנו בו ישנם הרבה מדינות עם אינטרסים וצבאות משלהם ולא עולם בו המעצמות הגדולות ביותר חוזרות וכובשות שטחים כמו פעם.

SuperPower 2:
https://en.wikipedia.org/wiki/SuperPower_2
![ss_f4e8b9c80372468e36edb3dc1895396183551d76 1920x1080](https://github.com/user-attachments/assets/90190c07-bee5-4a59-a359-1fc43bfbd1bf)
המשחק הזה נותן דגש גדול גם על החלק הפוליטי שלך בתור מנהיג מדינה. במשחק שלנו אין דגש על החלק הפוליטי, שכן הוא מסיח דעת וגורם לך להתעסק בדברים שאינם קשורים בניהול המדינה אלא בניהול ממשלה - וזה קטע שלדעתי קצת גורע מהחוייה (כמו בחיים האמיתיים).

לדעתי, מה שהכי ידגיש את ההבדל של המשחק הזה על פני שלושת האחרים היא העובדה כי המשחק שלנו יתמקד רק בשליטה בישראל ובאזור (בניגוד למשחקים האחרים שם לא שמים דגש מיוחד על ישראל), וכן העובדה כי המשחק הזה מפותח ב-2024 - לא רק משחק מודרני יותר מהמתחרים, אלא גם משחק שמפותח באמצע מלחמה ולכן אנו יכולים לפתח את המשחק על פי המקרים והפעולות והחוויות שהיו בזמן המלחמה הנוכחית. בכך יהיו לנו הרבה רעיונות למשחק מאירועים שקרו באמת, והמשחק יהיה הרבה יותר מציאותי.





</div>
